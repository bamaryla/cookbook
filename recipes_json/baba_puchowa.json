{
    "title": "Baba puchowa",
    "ingredients": [
        "500 g mąki (ok. 3 szklanek)",
        "250 ml mleka",
        "70 g drożdży",
        "10 żółtek",
        "150 g cukru (nieco ponad 1 szklanka)",
        "150 g masła",
        "kieliszek rumu (ok. 25 ml) lub zapach rumowy",
        "150-200 g rodzynek",
        "szczypta soli"
    ],
    "instructions": [
        "Przygotuj rozczyn: zalej 250 g przesianej mąki wrzącym mlekiem, a gdy wszystko ostygnie dodaj pokruszone drożdże. Postaw rozczyn w ciepłym miejscu do wyrośnięcia. Ubij żółtka z cukrem do białości. Połącz ze sobą utarte żółtka, Resztę mąki (również przesianej oraz rozczyn. Wyrabiaj ciasto, a gdy już odchodzi od ręki dodaj rum, roztopione i schłodzone masło oraz szczyptę soli. Dalej wyrabiaj. Na koniec dosyp rodzynki, umyte, osączone i posypane mąką. Ciasto włóż do formy wysmarowanej masłem, tak żeby napełnić ją do połowy. Formę przykryj lnianą ściereczką i odstaw w ciepłe miejsce. Gdy ciasto w formie urośnie włóż formę do nagrzanego do 180°C piekarnika i piecz przez 50-60 minut. Tak jak w przypadku innych ciast drożdżowych można sprawdzić czy ciasto już się upiekło wkładając w nie patyczek. Jeżeli patyczek jest suchy, ciasto jest gotowe. Babę puchową możesz na koniec posypać cukrem pudrem lub polukrować. Ciasta drożdżowe należą do najtrudniejszych, wymagają dużej cierpliwości przy wyrabianiu i “ciepłego” otoczenia, ale gdy się udadzą zrekompensują wszystkie trudności. Baba puchowa obok szafranowej i podolskiej stanowi jeden z najbardziej znanych staropolskich wypieków."
    ]
}